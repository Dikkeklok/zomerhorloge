---
layout: post
title:  "Hoe weet ik of mijn horloge waterdicht is?"
date:   2024-02-06 19:31:15 +0200
description: ATM, Bar, Meters? Wat betekend dit voor de waterdichtheid van je horloge? Deze tips helpen bij het bepalen van de waterdichtheid en of je wel kunt zwemmen, douchen, of onder water kan met je horloge.
---
Waterbestendigheidsdiepte is een maat voor hoe goed een horloge of apparaat bestand is tegen waterdruk. De eenheden die vaak worden gebruikt om de waterbestendigheid uit te drukken zijn ATM (atmosfeer), bar en meter. Wat betekend dit eigenlijk, en hoe vertaal je dit naar waterdichtheid in het dagelijks leven? In deze blog gaan we wat dieper in op wat waterdichtheid betekend voor je horloge.

## Dieptemeting aflezen

1. **ATM (atmosfeer)**: Een atmosfeer is een drukeenheid die ongeveer gelijk is aan de gemiddelde atmosferische druk op zeeniveau op aarde. Eén ATM is ongeveer 1,01325 bar. Wanneer de waterbestendigheid van een horloge wordt aangegeven in ATM, geeft dit aan tot welke diepte het horloge bestand is tegen waterdruk. 3 ATM betekent bijvoorbeeld dat het horloge bestand is tegen een druk die overeenkomt met een onderdompeling tot 30 meter onder water.

2. **Bar**: De bar is een andere eenheid van druk. Eén bar is gelijk aan 100.000 Pascal (Pa) of 100 kilopascal (kPa). In de context van waterbestendigheid kan een horloge met een barwaarde van 5 bar een druk weerstaan die overeenkomt met een onderdompeling in water tot 50 meter.

3. **Meters**: Waterbestendigheid kan ook direct worden uitgedrukt in meters. Deze meting geeft de diepte aan tot waar het apparaat kan worden ondergedompeld zonder dat er water binnenkomt. Een horloge met een waterdichtheid van 50 meter kan bijvoorbeeld tot 50 meter onder water.

Het is belangrijk op te merken dat deze waterbestendigheidsklassen niet aangeven tot welke diepte het horloge veilig kan worden meegenomen tijdens het zwemmen of duiken. Ze geven de statische druk weer en bij dynamische wateractiviteiten zijn er extra factoren zoals waterbeweging en temperatuur.

Meestal staat op het horloge zelf, op de wijzerplaat of op de achterkant, tot welke diepte het horloge kan.

In het kort:
> Het aantal meters geeft aan hoeveel meter waterdruk het horloge aan moet kunnen. Het getal in ATM en Bar kun je maal 10 doen om een vergelijkbare waarde in meters te krijgen.

## Maar wat betekend ATM, Bar, of meters in dagelijks gebruik?
Horloges worden meestal verkocht met een waterdichtheidsrating. Bij aanschaf kan je dus snel bepalen hoe waterdicht een horloge is. In het dagelijks gebruik kan dit vertaald worden als volgt:

| Waterdichtheid | Betekenis |
|---|---|
| 30 meters / 3 ATM / 3 BAR | Lage directe waterdichtheid. Dragen bij handen wassen kan geen kwaad, maar neem het horloge niet mee de douche in. |
| 50 meters / 5 ATM / 5 BAR | Geschikt om mee te douchen of af te spoelen indien het horloge vuil is geworden. |
| 100 meters / 10 ATM / 10 BAR | Geschikt om mee te zwemmen en snorkelen. Simpele watersporten moeten geen probleem zijn. |
| 200 meters / 20 ATM / 20 BAR | Geschikt voor serieus duiken. |

Deze druk wordt bepaald doormiddel van een compressietest. De aanname hierbij is wel dat het horloge goed dicht zit (dus bijvoorbeeld niet dat je onder water de tijd gaat verzetten), en dat het horloge vrij is van beschadigingen.

**Zorg er dus in alle gevallen dat het horloge in aanraking kan komen met water voor dat de kroon van het horloge goed dicht zit.**

## Ouderdom, gebruik, beweging
De waterdichtheid van een horloge kan in de loop van de tijd worden beïnvloed door verschillende factoren die verband houden met veroudering en slijtage.

Horloges zijn voorzien van rubberen of siliconen afdichtingen en pakkingen die water buiten moeten houden. Deze zitten tussen de horlogekast en de kroon, het glas, en achterdeksel. Na verloop van tijd kunnen deze materialen slijten, uitdrogen of vervormen. Dit kan als gevolg van normaal gebruik, temperatuurveranderingen en blootstelling aan elementen. Op het moment dat de pakkingen niet meer goed zijn kan dit leiden tot verminderde afdichting en dus verminderde waterdichtheid.

Harde schokken en stoten kunnen ook impact hebben op de waterdichtheid van een horloge. Dit is vooral het geval als het horloge tijdens activiteiten met veel impact wordt gedragen. Mochten er bijvoorbeeld krassen, deuken of andere beschadigingen op het horloge komen dan kan dit de integriteit van de behuizing aantasten. Ook zal een kras/scheur in het horlogeglas er voor kunnen zorgen dat het horloge niet meer waterdicht is. 

## Conclusie
Volg altijd de richtlijnen van de fabrikant en zorg ervoor dat je horloge geschikt is voor de specifieke wateractiviteiten die je van plan bent uit te voeren. Bovendien kunnen na verloop van tijd factoren zoals verouderende afdichtingen en pakkingen de waterbestendigheid van een horloge beïnvloeden, dus [regelmatig onderhoud](https://dikkeklok.nl/algemeen/onderhoud-automatisch-horloge) wordt aanbevolen. Voor de zomer zit je met een horloge van 100 meter/10 ATM/10 Bar waterdichtheid altijd goed.